[02/02/2018] -= agoralive =-
(ΜΟΤΟ: «Η αγορά είναι η ζωή μας»)
[Καινοτομία στον τρόπο αγοράς και παράδοσης]
 
Η agoralive είναι μία εταιρία η οποία πουλά και παραδίδει προϊόντα και υπηρεσίες. 
Διαθέτει ένα κεντρικό ηλεκτρονικό πολυκατάστημα (ηλεκτρονικό εμπορικό κέντρο) agoralive.gr 
και σημεία εξυπηρέτησης σε κάθε περιοχή που δραστηριοποιείται.

Στο ηλεκτρονικό πολυκατάστημα μπορεί να περιηγηθεί οποιοσδήποτε επισκέπτης, 
είτε μέσα από τον υπολογιστή του, είτε από το tablet ή το smart phone που διαθέτει.

Εφόσον το επιθυμεί, οποιοσδήποτε χρήστης, μπορεί να εγγραφεί σαν πελάτης και να αποκτήσει 
με μορφή συνδρομής πακέτο εκπτώσεων, προσφορών και υπηρεσιών.

Το σύστημα αναγνωρίζει αυτόματα την περιοχή από την οποία συνδέεται ο κάθε χρήστης και 
του παρουσιάζει τα πιο κοντινά και συμφέροντα ηλεκτρονικά καταστήματα και προσφορές. 
Εφόσον ο χρήστης το επιθυμεί μπορεί να επιλέξει και οποιεσδήποτε άλλες περιοχές 
δραστηριοποιείται η agoralive.

Το ηλεκτρονικό πολυκατάστημα, φιλοξενεί εικονικά καταστήματα προμηθευτών, 
προβάλλοντας τα προϊόντα και τις υπηρεσίες που είναι προς πώληση από το κάθε εικονικό κατάστημα. 
Διαθέτει καλάθι αγοράς με δυνατότητα διαχείρισης παραγγελιών από διαφορετικά εικονικά καταστήματα. 
Επίσης διαθέτει και πληρωμένους χώρους διαφήμισης.

Ο κάθε ενδιαφερόμενος προμηθευτής καταθέτει αίτημα ενοικίασης ηλεκτρονικού καταστήματος. 
Εφόσον το αίτημα εγκριθεί από την ομάδα διαχείρισης αιτημάτων και παραγγελιών της εταιρείας, 
ο προμηθευτής εγγράφεται στο ηλεκτρονικό πολυκατάστημα, νοικιάζει με μορφή πακέτου συνδρομής 
εικονικό χώρο και server resources(ΜΒ, product slots), ώστε να οργανώσει το δικό του 
εικονικό ηλεκτρονικό κατάστημα. Ο διαχειριστής του προμηθευτή, μέσα από το προσωπικό του περιβάλλον 
διαχείρισης, διαχειρίζεται το εικονικό κατάστημα, εισάγοντας προϊόντα, καθορίζοντας τιμές, 
δημιουργώντας προσφορές, στέλνοντας real time ενημερώσεις, καθορίζοντας τον τρόπο παράδοσης 
και πληρωμής. Από το ίδιο περιβάλλον διαχείρισης παρακολουθεί και διεκπεραιώνει τις παραγγελίες του, 
τις πληρωμές και τις αποστολές του. Επιπλέον μπορεί να δει και να αντλήσει αναφορές για την πορεία 
και λειτουργία του εικονικού του καταστήματος.

Στο ηλεκτρονικό πολυκατάστημα μπορεί επίσης, οποιοσδήποτε επιθυμεί, να κάνει αίτηση 
μόνιμου ή προσωρινού συνεργάτη παράδοσης προϊόντων. Εφόσον η αίτηση εγκριθεί, ο συνεργάτης 
εγγράφεται με μορφή πακέτου συνεργασίας και μπορεί μέσα από τις σελίδες διαχείρισης του προσωπικού 
του λογαριασμού, να ενημερώνει το σύστημα για την διαθεσιμότητά του καθώς και να ενημερώνεται 
για τις εργασίες και δρομολόγια που του έχουν ανατεθεί. Μπορεί επίσης να πληροφορείται για θέματα 
συνεργασίας και να παρακολουθεί το ιστορικό των εργασιών που έχει ολοκληρώσει.

Επιπρόσθετα, στο ηλεκτρονικό πολυκατάστημα μπορεί οποιοσδήποτε επαγγελματίας να κάνει αίτηση 
διαφημιζόμενου. Εφόσον η αίτηση εγκριθεί, ο διαφημιζόμενος εγγράφεται με την μορφή πακέτου συνδρομής 
και ο διαχειριστής του διαφημιζόμενου μπορεί μέσω της προσωπικής του διαχειριστικής σελίδας 
να διαχειριστεί το διαφημιστικό υλικό που θέλει να προβάλει.

Τα σημεία εξυπηρέτησης (outlets) είναι φυσικοί χώροι, οι οποίοι λειτουργούν:

-   σαν προσωρινοί χώροι αποθήκευσης και μεταφοράς προϊόντων μέχρι να τα παραλάβουν οι πελάτες 
    ή να παραδοθούν από την υπηρεσία delivery
-   σαν γραφείο οργάνωσης και διαχείρισης των βαρδιών και δρομολογίων των συνεργατών παράδοσης 
    της υπηρεσίας delivery
-   σαν σταθμοί παραλαβής, συσκευασίας και αποστολής προϊόντων
-   σαν φυσικά υποκαταστήματα πώλησης προϊόντων και υπηρεσιών της εταιρείας agoralive

Στο ηλεκτρονικό πολυκατάστημα είναι καταχωρημένα όλα τα σημεία εξυπηρέτησης με την φυσική τους 
διεύθυνση και τον τρόπο επικοινωνίας με τους υπεύθυνους. Παρέχονται πληροφορίες για τα προϊόντα 
και υπηρεσίες που προσφέρει το κάθε σημείο εξυπηρέτησης, τυχών ιδιαιτερότητες για την παράδοση 
ευπαθών προϊόντων, τη γεωγραφική περιοχή κάλυψης, το διαθέσιμο προσωπικό παράδοσης σύμφωνα με 
τις βάρδιες, το πλήρες πρόγραμμα παραδόσεων των προϊόντων για τους πελάτες με ενεργή παραγγελία.

Ο γενικός διαχειριστής του συστήματος, μέσα από τις οθόνες διαχείρισης του ηλεκτρονικού 
πολυκαταστήματος, μπορεί να διαχειρίζεται και να παρακολουθεί όλο το ηλεκτρονικό πολυκατάστημα.

Συγκεκριμένα μπορεί να:
-    δημιουργήσει ένα εικονικό κατάστημα
-    δημιουργήσει ένα σημείο εξυπηρέτησης
-    δημιουργήσει όλων των ειδών τους χρήστες
-    να διαχειρίζεται τα πακέτα συνδρομών
-    να διαχειρίζεται τους συνεργάτες και τα πακέτα συνεργασίας
-    να διαχειρίζεται τα πακέτα διαφήμισης και τους διαφημιζόμενους
-    να διαχειρίζεται τα αιτήματα του ηλεκτρονικού πολυκαταστήματος
-    παρακολουθεί την λειτουργία του ηλεκτρονικού πολυκαταστήματος

