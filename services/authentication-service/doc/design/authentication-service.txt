-=[ authentication-service ]=-

Δημιουργήθηκε: [2018-05-02] 
Ανανεώθηκε:    [2018-06-04] 

Η υπηρεσία authentication-service είναι υπεύθυνη (Α) για την καταχώρηση της εφαρμογής και
του διαχειριστή της, (Β) για την καταχώρηση των διαπιστευτηρίων των χρηστών και (Γ) για
τον έλεγχο αυθεντικότητας των χρηστών που επιθυμούν πρόσβαση σε προστατευμένους δικτυακούς
πόρους της εφαρμογής. Μπορεί να χρησιμοποιηθεί από οποιαδήποτε εφαρμογή ή συσκευή (desktop,
web, smartphone, tablet, IoT device), η οποία χρησιμοποιεί το πρωτόκολλο http(s).

[Ενέργεια 1η - Καταχώρηση εφαρμογής (Register App)]
Αρχικά ο διαχειριστής της εφαρμογής, μέσω μίας διεπαφής web που παρέχει η υπηρεσία
αυθεντικοποίησης, ή μέσω μιας API κλήσης, καταχωρεί τα στοιχεία του διαχειριστή και της εφαρμογής.
Η διαδικασία καταχώρησης εμπεριέχει την επιβεβαίωση των στοιχείων του διαχειριστή μέσω αποδεκτού
email. Στη συνέχεια η υπηρεσία αυθεντικοποίησης δημιουργεί μια βάση δεδομένων η οποία θα φιλοξενεί
δεδομένα αφενώς της ίδιας της εφαρμογής, αφετέρου των καταχωρημένων χρηστών της εφαρμογής.
Συγκεκριμένα, κατά την διαδικασία της καταχώρησης της εφαρμογής καταχωρούνται τα παρακάτω
δεδομένα:
- το όνομα της εφαρμογής
- το email του διαχειριστή της εφαρμογής
- το συνθηματικό που επιθυμεί ο διαχειριστής της εφαρμογής
- το κοινό κλειδί εξακρίβωσης αυθεντικότητας

[Ενέργεια 2η - Εγγραφή (SignUp)]
Ο ενδιαφερόμενος (πελάτης - χρήστης - αιτούμενη εφαρμογή) μέσω (Α) μιας web διεπαφής,
ή (Β) μιας API κλήσης, εγγράφεται στην βάση δεδομένων της υπηρεσίας αυθεντικοποίησης 
καταχωρώντας πληροφορίες για τις παρακάτω οντότητες:
- το αναγνωριστικό της εφαρμογής
- το ονοματεπώνυμο του χρήστη
- το email του χρήστη της εφαρμογής
- το συνθηματικό που επιθυμεί ο χρήστης της εφαρμογής
Η διαδικασία εγγραφής του χρήστη εμπεριέχει την επιβεβαίωση των στοιχείων του μέσω
αποδεκτού email.

[Ενέργεια 3η - Σύνδεση (SignIn)]
Κάθε φορά που ένας (χρήστης - αιτούμενη εφαρμογή) χρειάζεται να προσπελάσει ένα προστατευμένο
δικτυακό πόρο, στέλνει στην υπηρεσία αυθεντικοποίησης τα στοιχεία της εφαρμογής και τα
διαπιστευτήριά του είτε μέσω μιας διεπαφής web, είτε μέσω μιας API κλήσης. Μετά τον επιτυχημένο
έλεγχο, η υπηρεσία δημιουργεί και στέλνει πίσω το ID Token, το οποίο περιέχει το user_id μαζί
με τις υπόλοιπες πληροφορίες του χρήστη.
Για την σύνδεση του χρήστη απαιτούνται οι παρακάτω πληροφορίες:
- το αναγνωριστικό της εφαρμογής
- το email του χρήστη της εφαρμογής
- το συνθηματικό του χρήστης της εφαρμογής

